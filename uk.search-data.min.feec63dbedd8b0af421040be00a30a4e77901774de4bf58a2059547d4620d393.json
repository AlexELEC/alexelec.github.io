[{"id":0,"href":"/uk/docs/tvlink/docs/overview/","title":"Огляд","section":"TVLINK","content":" Загальна інформація # «TVLINK сервер» це ретранслятор та агрегатор IPTV каналів із зручним веб-інтерфейсом. Він ретранслює потоки вказані користувачем з джерел, таких як: IPTV-плейлисти, Acestream, Ministra/Stаlker Middleware або доповнення.\nГоловна мета програми, надати безперебійну роботу IPTV-каналів. Ви можете в автоматичному або ручному режимі об’єднувати потоки одного каналу з різних джерел, а «TVLINK» залежно від пріоритету джерела та його працездатності буде вибирати і ретранслювати кращий потік.\nЯкщо з якоїсь причини зупиниться трансляція попереднього потоку, програма автоматично переключиться на наступний потік цього каналу. Такий цикл буде відбуватися, поки хоч один потік із набору буде працювати.\nПрограма підтримує IPTV-архіви (catchup) з можливістю перемикання на наступний потік, навіть якщо типи архівів у цих потоках відрізняються. Для роботи цієї функції підходить будь-який IPTV-програвач із підтримкою типу архіву «Shift». Навіть якщо в такому плеєрі відсутня підтримка інших типів архіву (Append, Flussonic) він все одно буде їх відтворювати завдяки внутрішньому перетворенню типів архівів в «TVLINK».\nТакож програма надає:\nзручне налаштування та видачу EPG (програму передач у XMLTV форматі) вбудований API для самостійного написання доповнень необмежену кількість користувачів та джерел IPTV (залежить тільки від апаратного забезпечення) можливість (за допомогою профілів) надавати різні набори каналів різним користувачам редагувати (змінювати назву, вимикати, видаляти) канали, групи (по одинці або групами) сортувати, встановлювати номери для каналів та груп, встановлювати іконки для каналів можливість автоматично (за розкладом) оновлювати джерела каналів та EPG захист за допомогою «токенів» ваших канали від стороннього доступу статус роботи потоків та журнал роботи програми в веб-интерфейсі В програмі використовуються Python-модуль «Streamlink». Це, в свою чергу, дає можливість використовувати велику кількість доповнень самого «Streamlink» (ті що не потребують підтримки субмодуля «webbrowser»). Наприклад, дивитися Live-трансляції ТВ-каналів з YouTube та багато інших джерел.\n«TVLINK» може використовуватись з будь-яким IPTV програвачем, але для того щоб отримати всі переваги сервера, необхідно використовувати «PVR TVLINK Client» для «Kodi».\nОбмеження роботи програми. Програма не працює на території Росії та Білорусі. Але, якщо Ви не підтримуйте російську агресію в Україні, створіть файл «Glory_to_Ukraine» в основному каталозі «TVLINK», наприклад:\ntouch /opt/tvlink/Glory_to_Ukraine Таким чином буде вимкнена перевірка геолокації при старті програми.\nРелізи «TVLINK» компілюються тільки для «Linux». Підтримуються архітектури:\nx86-64 arm7 aarch64 Програма не потребує багато ресурсів. Наприклад, при обслуговуванні двох клієнтів в середньому займає 70 мб оперативної пам’яті.\n"}]